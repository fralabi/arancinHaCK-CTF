# Cyberchallenge 2022

### Schedule
<p align="center"> >
  <img height="500" src="https://cyberchallenge.it/assets/press-kit/CCIT_2022_Stories_D.jpg">
</p>

## FAQ

#### Partecipare ha un costo?
No, la partecipazione per gli studenti è completamente gratuita.

#### Può partecipare chiunque?
Sì, chiunque può partecipare, purché sia nato/a negli anni 1997-2005 e superi il test di ammissione. Non è obbligatorio essere studenti delle scuole superiori o universitari.

#### Si può partecipare a più edizioni di CyberChallenge.IT?
Uno studente universitario che sia stato ammesso a una passata edizione di CyberChallenge.IT come studente delle scuole superiori può ripetere il processo di iscrizione e, se selezionato, partecipare una seconda volta.

#### In cosa consistono le lezioni e in quali giorni si tengono?
Le lezioni si svolgono nei mesi di marzo, aprile, maggio. Ogni settimana sono previsti 2 ore di lezione teorica sugli elementi essenziali della cybersecurity e 4 ore di addestramento per risolvere esercizi tipici delle gare Capture-the-Flag (CTF). I corsi si tengono in lingua italiana, l'orario varia a seconda della sede e verrà indicato nella pagina dedicata a ciascuna sede.

#### Sono richieste delle conoscenze pregresse in sicurezza informatica?
No, gli unici requisiti sono eccellenti capacità di logica, problem solving e programmazione, oltre a facilità di lettura/ascolto in inglese.

#### Cosa devo fare per partecipare?
Iscriviti dal 2 novembre 2021 al 14 gennaio 2022 tramite questo form online indicando la sede in cui vorresti seguire i corsi. La registrazione creerà un tuo profilo personale e potrai partecipare al test di ammissione.

#### Come funziona la prova di ammissione?
Sabato 29 Gennaio 2022 pomeriggio ci sarà una prova online basata su quiz di logica, problem-solving e programmazione aperta a tutti gli iscritti. I migliori classificati di ogni sede verranno ammessi alla prova online il 2 febbraio pomeriggio con una prova di programmazione.

#### Cosa devo fare per prepararmi al test di ammissione?
Allenati a risolvere problemi di programmazione, problem-solving, fai quiz di logica e fai pratica di lettura/ascolto in inglese. Per maggiori informazioni fai riferimento alle prove degli anni precedenti e al portale di addestramento.

#### Quanti partecipanti potranno essere ammessi presso ciascuna sede?
Al più 20 per ciascuna sede.

#### Devo avere un computer portatile per seguire le lezioni?
Sì, ogni partecipante dovrà essere munito del proprio computer portatile per seguire le lezioni. Verrà fornito uno starting kit con il software necessario. Il portatile dovrà avere sufficiente memoria per poter far girare ambienti virtualizzati (es. VirtualBox, ecc.).

#### Posso frequentare le lezioni di CyberChallenge.IT anche se non vengo ammesso/a?
Purtroppo no, c'è spazio limitato e solo gli ammessi potranno seguire le lezioni presso le sedi.

#### Cosa succede se perdo delle lezioni?
Perdere qualche lezione, sebbene sia un'opportunità mancata di imparare, non è in genere un problema. Tuttavia, dopo tre lezioni consecutive perse, verrai considerato/a rinunciatario/a e non potrai partecipare alle gare finali.

#### Nessuna delle sedi CyberChallenge.IT è abbastanza vicina a dove abito per consentirmi di frequentare. Come posso fare?
Mandaci un messaggio nella sezione contatti di questo sito web suggerendo una sede universitaria vicina a te dove vorresti che fosse attivato il programma CyberChallenge.IT. Ti ricontatteremo se questo avverrà nel futuro.

#### Perché dovrei partecipare?
Farai un'esperienza concreta e con un taglio molto pratico in un ambiente giovane, accogliente e informale. <br>
Partecipare può essere il primo passo per avviarsi verso una carriera appassionante in cybersecurity. <br>
Entrerai in contatto con esperti del settore. <br>
Sarai parte di un team di studenti in gamba e motivati. <br>
Avrai la possibilità di concorrere per la partecipazione alla Squadra Nazionale Italiana di Cyberdefender. <br>
La mitica maglietta CyberChallenge.IT sarà tua. <br>
In più, la partecipazione è gratuita!

#### In cosa consiste il PRETEST?
E' un test a risposta multipla in cui si troveranno quesiti di Logica, Matematica e Programmazione in Pseudocodice

#### In cosa consiste il TEST DI AMMISSIONE?
- Primo test prevede un test a risposta multipla in cui saranno preseenti esercizi con codice in Linguaggio C 
- Secondo test in cui si testeranno le capacità di programmzione dei concorrenti in cui si dovrà scrivere un programma che rispetti i requisiti della richiesta in un linguaggio a scleta tra C, C++, Java o Python

#### Dove allenarsi?
Potete allenarvi al seguente link (https://cyberchallenge.it/training) in cui troverete i PRETEST e i TEST DI AMMISSIONE degli anni passati
